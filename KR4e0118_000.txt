# -*- mode: mandoku-view; -*-
#+TITLE: 石田詩選
#+DATE: 2015-08-25 00:20:40.982179
#+PROPERTY: ID KR4e0118
#+PROPERTY: BASEEDITION WYG    
#+PROPERTY: JUAN 提要
<pb:KR4e0118_WYG_000-1a>¶
欽定四庫全書　　　　　集部六¶
　石田詩選　　　　　　　别集類五(明/)¶
　　提要¶
　　　　(臣/)等謹案石田詩選十巻明沈周撰周有石¶
　　　　田雜記已著録此集不標體製不譜年月但¶
　　　　分天文時令等三十一類葢仿宋人分類杜¶
　　　　詩之例據慈谿張鈇跋葢其友光禄寺署丞¶
　　　　華汝徳所編也顧元慶夷白齋詩話載都穆¶
<pb:KR4e0118_WYG_000-1b>¶
　　　　學詩於周嘗作節婦詩有青燈淚眼枯句周¶
　　　　以禮寡婦不夜哭議燈字未穏是周於詩律¶
　　　　不為不細然周以畫名一代詩非其所留意¶
　　　　又晚年畫境彌髙頽然天放方圓自造惟意¶
　　　　所如詩亦揮灑淋漓自寫天趣葢不以字句¶
　　　　取工徒以棲心邱壑名利兩忘風月徃還烟¶
　　　　雲供飬其胸次本無塵累故所作亦不琱不¶
　　　　琢自然拔俗寄興於町畦之外可以意㑹而¶
<pb:KR4e0118_WYG_000-2a>¶
　　　　不可加之以繩削其於詩也亦可謂教外别¶
　　　　傳矣都穆南濠詩話稱其詠錢詠門神詠簾¶
　　　　詠混堂詠楊花詠落花諸聮皆未免索之於¶
　　　　句下葢穆於詩所得不深故所見止是也集¶
　　　　前有呉寛序稱其詩餘發為圖繪妙逼古人¶
　　　　核實而論周固以畫之餘事溢而為詩非以¶
　　　　詩之餘事溢而為畫寛序其詩故主詩而賔¶
　　　　畫耳又有李東陽後序東陽與周不相識時¶
<pb:KR4e0118_WYG_000-2b>¶
　　　　已為大學士與周勢分懸隔以呉寛嘗以寫¶
　　　　本示之重其為人故越三十年後又補為作¶
　　　　之然二序皆為全集而作華汝徳刋此選本¶
　　　　時仍而録之非序此本者也乾隆四十六年¶
　　　　十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
